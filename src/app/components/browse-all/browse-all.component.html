<div class="fullpage browse-all-list" *ngIf="library" @stream>

    <div class="rodari">
        <p>C'era una volta...</p>
        <p>... il ragionier Bianchi, di Varese. Era un
        rappresentante di commercio e sei giorni su sette girava
        l'Italia intera, a Est, a Ovest, a Sud, a Nord e in mezzo,
        vendendo medicinali. La domenica tornava a casa sua, e
        il lunedì mattina ripartiva. Ma prima che partisse la sua
        bambina gli diceva: - Mi raccomando, papà: tutte le sere
        una storia.</p>
        <p>Perché quella bambina non poteva dormire senza una
        storia, e la mamma, quelle che sapeva, gliele aveva già
        raccontate tutte anche tre volte. Così ogni sera, dovunque
        si trovasse, alle nove in punto il ragionier Bianchi
        chiamava al telefono Varese e raccontava una storia alla
        sua bambina. Questo libro contiene appunto le storie del
        ragionier Bianchi. Vedrete che sono tutte un po' corte:
        per forza, il ragioniere pagava il telefono di tasca sua,
        non poteva mica fare telefonate troppo lunghe. Solo
        qualche volta, se aveva concluso buoni affari, si
        permetteva qualche «unità» in più. Mi hanno detto che
        quando il signor Bianchi chiamava Varese le signorine
        del centralino sospendevano tutte le telefonate per
        ascoltare le sue storie. Sfido: alcune sono proprio belline.</p>
    </div>

    <div *ngFor="let favola of favole" class="browse-all-item fall-in-item">
        <img [src]="favola.icon" (click)="router.navigate(['listen', favola.id])" />
    </div>

</div>